---
layout: post
title: Terug bij Android
date: 2022-10-06 17:00 +0100
category: Random
---

["Ben je nog steeds fan van je iPhone?"](/mijn-eerste-week-iphone) is mij vaak gevraagd. En ik moet zeggen: De eerste tijd was het wennen, maar na een tijdje gingen dingen vanzelf. De iPhone is werkelijk een mooi en gaaf ding, met functionaliteit als Face unlock, de kwaliteit van (vooral) de video camera, Hand off icm met mijn macbook en Airdrop natuurlijk. Het werkt prachtig, maar niet alles is rozengeur en maneschijn.

In deze post deel ik mijn ervaringen delen met de iPhone. Ik geef je een overzicht van (mijn persoonlijke) nadelen van een iPhone ten opzichte van Android, en waarom ik weer terug ben bij Android.

## Terug in de tijd

Met de iPhone had ik voortdurend een "terug in de tijd" gevoel. Dingen waaraan ik gewend was, waren niet meer mogelijk. Ookal kreeg ik er de hierbovengenoemde dingen voor terug (die Ã©cht goed zijn), het voelde toch alsof ik een stap terug deed met mijn overstap naar iOS. Ik heb het dan over:

- Keyboard: Niet goed kunnen swipen, de manier waarop autocorrectie werkt (soms een paar keer achterelkaar dezelfde foutieve verbetering krijgen ðŸ¤¯) het niet kunnen instellen van welke toetsen ik standaard in beeld wil zien. Superirritant en hier heb ik nooit aan kunnen wennen. Natuurlijk kun je 3rd party keyboards installeren sinds kort, maar daarbij voel je een merkbare _lag_. Alsof alleen het native Apple keyboard de nodige CPU resources krijgt, en een alternatief niet ðŸ™„
- Notificaties: Elke notificatie wordt op een grote hoop gegooid. Een slimme manier van stille notificaties, direct vanuit de notificatie zien wat iets is (met afbeelding en Action Buttons), of snel dismissen, tijdelijk snoozen, de history kunnen zien: Allemaal niet mogelijk op een iPhone. Ik had verwacht hier aan te wennen, maar de notificaties bleven clunky.
- Widgets: Erg basic, geen functionaliteit in de widget zelf, alleen een symbool dat de bijbehorende app kan openen
- Phone app: Simpelweg kunnen bellen op een fijne manier is een behoorlijke basisfunctionaliteit van een telefoon. Maar die van iPhone is gewoon simpel, en daar miste ik een paar dingen: Zoals gewoon een bedrijfsnaam kunnen intypen en direct kunnen bellen en nummerherkenning met bedrijfsnaam (dankzij maps integratie) zijn niet mogelijk. Waarschuwingen over mogelijke spam bellers, mensen door Google Assistant te woord laten staan, allemaal onmogelijk op een iPhone. Je ziet een nummer, je moet zelf opnemen en er maar achter komen of het een spammer is of wie er belt. Onhandig en terug in de tijd.
- Scrollsnelheid: een iPhone scrollt "smooth", maar wel trager. Even snel naar boven op een grote webpagina kost aanzienlijk meer duimbewegingen dan op een Android.
- USB-C: Seriously, alles bij mij laadt op met dezelfde kabel: Headphones, laptop, camera, powerbank, Nintendo Switch, etc. Behalve de iPhone. Die heeft een eigen kabeltje nodig. En dat is irritant.
- Spraak support: Bij Android kun je tegen je telefoon praten om te dicteren, jouw verhaal wordt dan uitgeschreven. Dit kan een iPhone niet.
- Google assistant: Siri is gewoon niet zo goed als Google Assistant. Siri is een beetje een gimmick, Google Assistant is echt een tool die je kunt gebruiken. Bijvoorbeeld om je telefoon te bedienen, of om je te helpen met het maken van een afspraak.
- Google photos: De manier waarop Google Photos werkt is gewoon beter dan de manier waarop Apple Photos werkt. Het zoeken op personen of de inhoud van foto's mbv machine learning, de manier waarop delen werkt met vrienden en familie, de integratie van cloud backup in je app, zodat ik sinds 2004 foto's bij me lijk te hebben is geniaal. De Google Photos app is er ook voor iPhone, maar niet de standaard app. En de standaard app kun je natuurlijk niet veranderen. Dus ik gebruikte Google Photos, maar moest af en toe toch naar de standaard app.
- Background apps van 3rd parties die Bluetooth willen gebruiken: Steeds meer producten hebben background-services nodig op je telefoon om goed te werken, denk aan een compagnion app voor je digitale camera, fiets, voordeur of auto. iPhone ondersteunt geen echte background-apps die niet van Apple zijn. Android wel. Dus dit soort apps werken daadwerkelijk minder goed op een iPhone.
- Folders voor files: Android heeft folders. Ik kan dus iets downloaden in een map. Als ik iets opsla vanuit Telegram of Signal, dan komt het in de map van die app. Handig en overzichtelijk. Een iPhone tosst alles in de "Camera roll", ook als het niet mijn eigen foto's zijn. Daardoor vervuilt mijn camera roll met screenshots, 3rd party bestanden, etc.
- Google fit activiteit tracking: Ik gebruik Google fit en die is op de iPhone niet in staat activities te tracken. Dan moet je dus de Apple Health app gebruiken. Waarom kan de Google fit geen activities tracken? --> Omdat Apple dat niet toestaat (3rd party background apps)
- Google maps: Google maps is mijn go-to kaarten service. Deze is op een Android telefoon helemaal geÃ¯ntegreerd en op een iPhone gewoon een losse app. Dus als ik een adres in een mailtje krijg, dan kan ik daar niet op klikken om het in Google maps te openen. Wel in Apple Maps natuurlijk. Maar hoe krijg je het dan vervolgens van Apple maps weer in Google (om bv. reviews te zien?)? Niet. Copy/paste van het adres.
- YouTube pip: Het op de achtergrond afspelen van YouTube, of Picture in Picture openen van apps is niet mogelijk op een iPhone. En dit gebruikte ik best wel veel.
- Prijs: Een iPhone is 2x zo duur.

## Terug bij Android

Voor werk test ik onze mobiele app op zowel een iPhone als Android devices. En steeds vaker dacht ik bij het gebruiken van mijn oude Pixel 3 telefoon "waarom zit ik niet op Android, deze is gewoon fijner!".

Ik ben dus weer terug bij Android, met een Pixel 7. En ik ben blij. Het voelt alsof ik weer een telefoon heb die bij mij past. Ik heb weer een telefoon die ik kan gebruiken zoals ik dat wil. En dat is fijn. Het is een verademing hoe logisch dingen zijn en "anno nu". Dat ik dingen kan gebruiken zoals ik gewend ben en niet steeds wordt tegengehouden door mijn device, ipv dat ik er slimmer van word. De foto's die de Pixel 7 maakt vind ik ook mooier, alleen de video's helaas niet.

Zijn er dingen die ik ga missen aan de iPhone? Yes: Face unlock en Airdrop _(wat toch soort van "de standaard" is bij het delen naar iemand anders buiten messaging apps om)_. Ook is de iPhone als device echt een mooier apparaat. Maar na een tijdje zie je dat niet meer, en functionaliteit merk je elke dag.

Nu verwacht ik dat Apple over tijd dingen van hierboven uiteraard zal verbeteren of zelfs zal overnemen (dat hebben ze altijd al gedaan). En als dat gebeurt, dan zal ik wellicht weer eens overwegen om iOS nogmaals te proberen. Maar voor nu ben ik blij met mijn Pixel 7.

## Update juli 2023

iOS 17 is nu in beta en guess what:

- Widgets zijn nu echt widgets, ipv knoppen
- De autocorrect van iOS is gefixt en werkt nu zoals het hoort
- USB-C lijkt eraan te komen bij de volgende iPhone 15

... dus wie weet ðŸ˜‰ Maar nu kijk ik nog naar de volgende Android.
